---
layout: elado
title: Exkluzív villa eladó Leányfalun

# Irányára: 330.000.000 HUF
---

# ![Kívülről](https://i.imgur.com/8MmaJiO.jpg) Exkluzív villa eladó Leányfalun

{% include fold.html %}

Az ingatlan elegáns, luxusigényeket is kielégítő többgenerációs családi ház. Új tulajdonosa igényei szerint fejlesztheti exkluzív vendégházzá, alkotóházzá vagy felsőkategóriás vendéglátóhellyé. 

Leendő lakóinak kényelmét négy külön en-suite lakosztály, elkülönülő tetőtéri lakrész, nagyméretű nappali kandallóval, 20 fős, festett kazettás mennyezetű étkező-borozó barátságos cserépkályhával és a 120 m2-es Dunára néző tetőtéri terasz biztosítja. Testedzésre lehetőséget nyújt a fedett uszoda, szauna, konditerem és teniszpálya.  Az épületegyüttes a főúttól diszkréten távol, a tekintélyes méretű telek felső végén, a Dunától 100 méterre, egy teljesen árvízbiztos dombon foglal helyet.

![](https://i.imgur.com/UmMpxf5.jpg)

A házat a magyar szecessziós építészet egyik kiemelkedő építésze, Pogány Móric tervezte dr. Lamotte Károlynak, Budapest volt alpolgármesterének, a Pesti Magyar Kereskedelmi Bank vezérigazgatójának, a Magyar Országgyűlés Felsőháza tagjának és feleségének, gróf Forgács Eszternek. A villa - ismereteink szerint - nyaralónak épült, és feltételezhetően 1939-ben készült el. A háború során Lamotték budavári házát 1945 januárjában a bombázások teljesen romba döntötték. Ezt követően a család Leányfalura költözött, ahol életük végéig éltek. Az épület később a Mafilm alkotóháza lett, majd a rendszerváltás után László András tulajdonába, később pedig árverésre került. László András az 1990-es évek elején jelentős felújítást, illetve átalakítást végzett az ingatlanon, ekkor épült az uszoda a főépület mellé. László András halálát követően közel 20 évig üresen állt a ház, ám a kétezres évek elején állagmegőrző felújítása történt. Új tulajdonosai 2013-14-ben, majd 2019-ben is végezték az ingatlan újabb, szakszerű felújítását (tetőszerkezet, homlokzat, emeleti terasz, gépészet, tetőtér beépítése), így a villa jelenleg az eddigi legszínvonalasabb állapotában kínálható eladásra.

![](https://i.imgur.com/vuBA1tI.jpg)

Az ingatlanra a főútról távirányítással nyitható kapun keresztül lehet bejutni. A két külön helyrajzi számon nyilvántartott terület összesen közel 0,55 hektár. A rendezett, ősfás, parkosított kert esővízgyűjtő ciszternáról és talajvízkútról is üzemelő automata öntözőrendszerrel gondozható. A kert békéjét a ház melletti két hatalmas platánfa és óriási fenyők őrzik. A hatalmas kertben kényelmesen elfér a szabályos méretű, bekerített, automata locsolású, megvilágított, salakos teniszpálya.
A telek felső részén elhelyezkedő főépületből és melléképületből álló épületegyütteshez, amelynek összes alapterülete 775 m2, térkővel burkolt úton lehet eljutni. 

![](https://i.imgur.com/O9TRoi2.jpg)

A főépület négyszintes, alapterülete 693 nm. A beton alapozású épület főfalai 38 cm vastagságú, kisméretű, tömör téglából épültek, melyre az épület stílusjegyeit teljes mértékben megőrző, 5-6 cm vastag grafitos hőszigetelés került. Az épület tetőszerkezete 2014 tavaszán teljesen felújításra került. A tetősíkba a kor igényeit tökéletesen kielégítő, 30 cm vastagságú kőzetgyapot hőszigetelés és 5 cm-es légrés került beépítésre.
A fűtésről és a használati meleg vízről Buderus gyártmányú gépészeti rendszer, napkollektorral és vegyes tüzelésű kazánnal támogatott gázkazán gondoskodik. A lakók kellemes hőérzetét hagyományos fűtés is biztosítja. 
A nappaliban zöld márványborítású nyitott kandalló, az étkező-borozóban cserépkályha, a tetőtéri lakrészben vaskályha található.

![](https://i.imgur.com/I9vJjJN.jpg)

![](https://i.imgur.com/SfbOHv4.jpg)

A **földszinten** a mosdóhelyiséges előszobából nyílik a mozaikparkettás fogadóhelyiség, amelyből a nappali, a felső szintek, illetve rejtett ajtón keresztül a volt “cselédbejáró” és a konyha hátsó bejárata felé mehetünk tovább. A nappaliból nyílik az étkező-borozó, melynek mérete az ott elhelyezett étkezőasztalnál akár 20 fő részére teszi lehetővé az egyidejű étkezést. Külön figyelmet érdemel az étkező védett, korabeli fakazettás, festett ábrákkal és faragásokkal díszített mennyezete és a festett mozaik-berakású üvegablaka.

![](https://i.imgur.com/ovEUMst.jpg)

![](https://i.imgur.com/7CN6abi.jpg)

Az étkező-borozóhoz és a nagy nappalihoz kapcsolódik a beltéri uszoda.  Hatalmas ablakokon árad be a természetes fény, a páramentesítésről kondicionáló berendezés gondoskodik. A medence 35 m2-es, mélysége 1,35 m, a víztükör feszített. 

![](https://i.imgur.com/hoDXJYB.jpg)

Az uszodából nyílik a szauna és a fitneszhelyiség. Az étkezőből igényes famunkával készült bárpulton keresztül nyílik a kor igényeit teljesen kiszolgáló elegáns konyha és a hozzá tartozó hűvös kamra. A földszinten még egy további személyzeti mosdó és közlekedők kaptak helyett. A felső szintekre tölgyfából készült szőnyegborítású lépcső vezet.

![](https://i.imgur.com/UY2LdrJ.jpg)

Az **első emeleten** az exkluzív, sötét mahagóni faborítású előtérből négy teljesen különálló lakosztály nyílik.
A **Lamotte-lakosztályba** lépve könyvtár-dolgozó fogad, amely az ugyancsak sötét mahagóni polcos falaival rendkívül ízléses. Innen nyílik a medenceépület tetején található 120 m2-es, panorámás terasz is. A lakosztály másik helyisége a hálószoba, ahol fűtőtest magasságában folytatódik a mahagóni fa falborítás, amihez a tapéta harmonikusan illeszkedik. A hálószobához gardrób és fürdőszoba csatlakozik. A lakosztály jellegét a mahagóni beépített bútorok és falburkolatok teszik egyedivé. A terasz borítása teljesen új, igényes fagyálló lapokkal készült. A mellvédet kőfigurák díszítik.

![](https://i.imgur.com/GYtw7Wb.jpg)

![](https://i.imgur.com/DPZ0or8.jpg)

![](https://i.imgur.com/7jae6BE.jpg)

A **Forgách-lakosztály** egy nagyméretű világos szobából, gardróbból, tárolóhelyiségből és egy hatalmas fürdőszobából áll. A szoba jellegét a fehérre festett keményfa beépített bútorok, festett fa falburkolatok, a sok ablak, a fényes loggia és a hatalmas platánfa lombjának fényjátéka határozza meg.

![](https://i.imgur.com/YwbbN8x.jpg)

![](https://i.imgur.com/xttllkC.jpg)

Az emeleten található még további két, egymással megegyező elrendezésű erkélyes lakosztály, amelyek egy-egy nagy szobából és fürdőszobából állnak.

![](https://i.imgur.com/jRYbVQJ.jpg)

![](https://i.imgur.com/y6U8Cn1.jpg)

![](https://i.imgur.com/U07VpeJ.jpg)

![](https://i.imgur.com/AcMcNH8.jpg)

![](https://i.imgur.com/x1jO5dP.jpg)

![](https://i.imgur.com/yVXycKm.jpg)

A **tetőtéri szinten** egy teljesen különálló, loft stílusú, nagy belmagasságú, világos, fiatalos lakrészt alakítottak ki. A több mint 60 m2-es központi helyiségben nappali, teljes értékű konyha, étkező és dolgozósarok kapott helyet. A központi helyiségből nyílik a két tetőtéri hálószoba és a gardrób. Az egyik hálószobához a nagy fürdőszoba, a másikhoz háztartási helyiség csatlakozik.
A tetőtér igény esetén könnyedén átalakítható galériává, fényessége és tágassága miatt ideális lehet alkotáshoz, vagy használható jelen állapotában, teljesen önálló lakrészként is.

![](https://i.imgur.com/pZJghyz.jpg)

![](https://i.imgur.com/nfarYNY.jpg)

![](https://i.imgur.com/EiKa8HS.jpg)

![](https://i.imgur.com/p3teDkl.jpg)

A **pince szinten** található egy borospincének ideális, állandóan hűvös tároló, a szauna, amihez természetesen fürdő is kapcsolódik, a fitneszhelyiség, valamint a medencegépészet és a kazánház, amely a mérete alapján akár fatárolásra is alkalmas.
A gazdasági épület a főépület északi oldalához kapcsolódik. Itt kapott helyet a kétállásos, fűthető garázs. Szintén itt található egy-két fő személyzet részére a kisebb  személyzeti lakás, amely előtér-konyhából, fürdőszobából, nappali és hálószobából, valamint egy raktárhelyiségből áll.
Amennyiben személyes megtekintése után is érdekli Önt az ingatlan, a helyiséglista és a műszaki rajzok természetesen a rendelkezésére állnak.

**Az ingatlan irányára 330000000 HUF.**

Kérem, egyeztessen időpontot a megtekintéshez! Érdemes :)

# További képek:

![](https://i.imgur.com/R0lOqtg.jpg)

![](https://i.imgur.com/R8NBP4j.jpg)

![](https://i.imgur.com/7RA0g69.jpg)

![](https://i.imgur.com/DRCnttm.jpg)

![](https://i.imgur.com/bXvlyhP.jpg)

# ![Kívülről](https://i.imgur.com/ckFFnxG.jpg)
