---
layout: elado
title: Eladó Budapesten egy, a Zichy grófok megrendelésére épült, felújított, berendezett, szecessziós villa

# Irányára: 450.000.000 HUF
---

# ![Kívülről](https://i.imgur.com/OwSlanu.jpg) Eladó Budapesten egy, a Zichy grófok megrendelésére épült, felújított, berendezett, szecessziós villa

{% include fold.html %}

Eladó Budapesten, Ó-Mátyásföld központjában, az exkluzív villanegyedben egy saroktelken álló villa, kiváló közlekedési kapcsolatokkal (HÉV-vel, autóbusszal 8 percnyire az Őrs vezér tértől).

![](https://i.imgur.com/iJ9ltze.jpg)

A Zichy grófok megrendelésére, Paulheim Ferenc, az egykori székesfővárosi főépítész tervei alapján 1897-ben épült szecessziós villát az 1990-es években teljes mértékben, műemléknek kijáró igényességgel rekonstruálták, az eredeti homlokzatokat helyreállították.
A nyílászárókat az eredetivel megegyezőkre cserélték, ám az ablaküvegek modern szigetelése korunk igényeinek megfelelő csakúgy, mint a teljes gépészeti felújítás, kialakítás. 

![](https://i.imgur.com/YmG0ZiV.jpg)

![](https://i.imgur.com/y5dKWSF.jpg)

A külön bejáraton is megközelíthető tetőtér beépítése, egy 100 m2-es garázs, s afelett egy télikert hozzáépítése az addig is otthonos villát még kényelmesebbé és hangulatosabbá tette.
Ősfák otthona a gondozott 2191 m2-es telek, öntözése automata öntözőrendszerrel történik. A 4 állásos, új garázs gépkocsi lehajtója fűtött.

![](https://i.imgur.com/39KCCwH.jpg)

![](https://i.imgur.com/FTGFoF4.jpg)

![](https://i.imgur.com/Uwix1n3.jpg)

![](https://i.imgur.com/RyyyHtG.jpg)

![](https://i.imgur.com/5lEr7kQ.jpg)

![](https://i.imgur.com/PXncNJf.jpg)

![](https://i.imgur.com/VzcJJ8J.jpg)

A házban 8 szoba, 3 fürdőszoba, 4 WC van. A hasznos alapterület 535 m2. 
A ház alagsorában a fitnesz helyiség, biliárd szalon kandallóval, iroda, háztartási helyiségek (pl. mosókonyha ideérkező szennyesledobóval) 187 m2-t foglalnak. Innen nyílik a 79 m2-es,  jó állapotban lévő, állandó hőmérsékletű, 120 éves borospince és a 100 m2-es új garázs is.
Az eredeti lakószint 207 m2, a beépített tetőtér 141 m2. 
A vezetékes gázzal működő automata kazán radiátorokkal ill. padlófűtéssel biztosítja a kívánt hőmérsékletet a házban. A mesteri Zsolnay cserépkályha és a kandalló is üzemképes. Légkondicionálást a falvastagság miatt nem igényel az épület. A központi porszívó és a riasztó rendszer kényelmet ill. a fokozott biztonságot jelenti.

![](https://i.imgur.com/cNiuuGi.jpg)

![](https://i.imgur.com/Ir5rZ90.jpg)

![](https://i.imgur.com/pMRDAFL.jpg)

![](https://i.imgur.com/NXPLv4M.jpg)

![](https://i.imgur.com/IZa4iyT.jpg)

![](https://i.imgur.com/T1BVOyv.jpg)

![](https://i.imgur.com/QECO7pD.jpg)

A Gellérthegy tengerszint feletti magasságával azonos szinten álló villa két generációs lakóépületnek, cégközpontnak, akár követségi rezidenciának is kiválóan alkalmas. Az épület néhány hete a kerület helyi védettségét is élvezi, amely sok esetben számottevő anyagi előnyt is jelent a tulajdonosának.
Elhelyezkedése is szerencsés, hiszen orvosi rendelő, az új uszoda, teniszpályák és a templom 5-10 percen belül gyalog elérhetők.

A villa rendkívül **igényes berendezésével együtt eladó**, azonnal beköltözhető, per-, teher- és igénymentes.

![](https://i.imgur.com/d2q7043.jpg)

![](https://i.imgur.com/sXHXity.jpg)

![](https://i.imgur.com/K7MmGyC.jpg)

![](https://i.imgur.com/E9Kj5nV.jpg)

![](https://i.imgur.com/RSX7KN6.jpg)

![](https://i.imgur.com/jrV20l1.jpg)

![](https://i.imgur.com/Vm4QkP9.jpg)

![](https://i.imgur.com/wg59Fju.jpg)

**A környezetről:**

Az előkelő nyaralótelep a Kunkel Imre és Paulheim József által vezetett Mátyásföldi Nyaralótulajdonosok Egyesületének területén épült. Kezdeményezésükre 1887-től az Ó-Mátyásföldi nagy telkeken, széles utakkal, közművekkel, azonnali fásításokkal csodálatos villanegyedet alakítottak ki. Ezzel egyidőben, 1887-ben megalakították az önálló Mátyásföld települést. A villatelep névadójának Mátyás királyt választották. A módos tulajdonosok a századforduló eklektikus stílusában, erdélyi stílusjegyek, vagy a szecesszió magas színvonalú alkalmazásával építtették fel épületeiket.
A környezetet óvó alapszabályok a villaszerű építkezést tették kötelezővé, megtiltották a haszonállatok tartását, kocsma, bolt, mészárszék, gyár és ipartelep létesítését. 
A település 1950-től Budapesthez tartozik, elérhetők fővárosunk előnyei, Ó-Mátyásföld arculata azonban ma is megfelel a hajdani település elvárásainak is.

**Az ingatlan irányára: 450 000 000 HUF**

# További képek:

![](https://i.imgur.com/xm3ZRet.jpg)

![](https://i.imgur.com/Uy57guT.jpg)

![](https://i.imgur.com/JYmxrFa.jpg)

![](https://i.imgur.com/hb2k9dT.jpg)

![](https://i.imgur.com/pwFDzaf.jpg)

![](https://i.imgur.com/i2LaEJU.jpg)

![](https://i.imgur.com/9MKN1Q4.jpg)

![](https://i.imgur.com/sJ5cbn6.jpg)

![](https://i.imgur.com/BkXNceo.jpg)

![](https://i.imgur.com/seFDApr.jpg)

![](https://i.imgur.com/stJ2SGA.jpg)

![](https://i.imgur.com/y6I8NXm.jpg)

![](https://i.imgur.com/87Lz1Z9.jpg)

# ![](https://i.imgur.com/q2eHWdk.jpg)

