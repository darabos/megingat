---
layout: elado
title: Eladó malom
---

#![Kívülről](http://i.imgur.com/cHwgdIm.jpg) Eladó önfenntartó tanya a Bakonyban!

## Irányára: 135000000 HUF

Izgalmas, különleges, összesen 5,8 ha-os ingatlant ölel a Bakonyban eredő bő vizű Séd patak két ága, Balatonfüredtől mindössze 30 km-re!

A Szentgáli Református Egyház megbízásából 1854-ben épült vízimalmot új tulajdonosai 2009-ben kezdték felújítani Herend külterületén. Hagyománytisztelő ízléssel a mai kor igényei szerint is kényelmes, igényes otthont teremtettek a történelmünkre emlékező falak között. 

A 300 m2-es, hat szobás, kétszintes épületben egy nagy lakást és vendégek számára egy kényelmes, kétszobás apartmant alakítottak ki. A tetőtér beépítése még nem fejeződött be.

![Kívülről](http://i.imgur.com/JjwSV0l.jpg)

A gyönyörű és egészséges környezetben álló otthon kiemelkedő előnye, hogy a fenntartása nem csak környezetbarát, minden szolgáltatótól független, de teljesen ingyenes is! A malom kerekét a 3 m-ről lezúduló patakvíz hajtja. Az elektromos energia egy része innen származik, a tetőn pedig napkollektorok és napelemek termelik az energiát. A bevizsgált ivóvizet a saját kút adja, a fűtéshez a saját 0,8 ha-os erdő biztosítja a tüzelőt. Az otthon melegét a központi fűtés mellett a cserépkályhában és kandallóban pattogó tűz hangulata is fokozza…

![Kívülről](http://i.imgur.com/amgPlmg.jpg)

A közel 4,5 ha-os jó minőségű szántóból most 1,2 ha-on a gazdáikat sajttal ajándékozó kecskék legelnek. 6100 m2 kivett területen áll a lakóház, udvar, gazdasági épület, mellettük a jól termő zöldséges kert és két kicsi, összesen 250 m2-nyi tavacska, amelyek tiszta vizében pisztrángok élnek. A kerék hajtására és a tavak létesítésére jelenleg érvényes vízjogi engedélyt csak 2028-ban kell hosszabbítani. 
A terület két oldalán a természetes határ a Séd két ága, így engedélyeztetés után könnyedén kialakítható a mostani legelő területén egy kb. 1 ha-nyi gravitációsan tölthető halastó, sőt akár több tó is.
Az eladó terület közvetlen szomszédságában további termőföld területek is vásárolhatók.

![Kívülről](http://i.imgur.com/Nae804W.jpg)

![Kívülről](http://i.imgur.com/96RdIM1.jpg)

![Kívülről](http://i.imgur.com/iVekA8C.jpg)

[Herend](http://hu.wikipedia.org/wiki/Herend) Veszprémtől 15 km, Balatonfüredtől 30 km, Budapesttől 120 km távolságra van.

A sokféle lehetőséget nyújtó 5,8 ha-os terület ára 135 000 000 HUF.

Érdeklődjön a részletekről! Érdemes :)

Jó döntést kívánunk!

# Képek

![Kívülről](http://i.imgur.com/YhI4eTS.jpg)

![Kívülről](http://i.imgur.com/NBloOsX.jpg)

![Kívülről](http://i.imgur.com/pwnwLmS.jpg)

![Kívülről](http://i.imgur.com/bIz4DC5.jpg)

![Kívülről](http://i.imgur.com/7nJY3Vg.jpg)

![Kívülről](http://i.imgur.com/8PldK8Q.jpg)

![Kívülről](http://i.imgur.com/PGn81UA.jpg)

![Kívülről](http://i.imgur.com/GBVGLUi.jpg)

#![Kívülről](http://i.imgur.com/lvGf4Vr.jpg)
