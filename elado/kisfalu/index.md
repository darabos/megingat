---
layout: elado
title: A vadregényes birtokon forrás, patak, vízesés és malomrom...

# Irányára: 35 000 000 HUF
---

# ![](http://i.imgur.com/jAxeORh.jpg) A vadregényes birtokon forrás, patak, vízesés és malomrom...

{% include fold.html %}

Az eladó mesés kis birtok Európa 2010-es kulturális fővárosától kb. 20 km-re úgy bújik meg egy zsákfalucska szélén, hogy avatatlan szemeknek láthatatlan marad.

A település utcájáról lekanyarodva, 200 m hosszú magánút végén tiszta vizű patak kb. 140 m hosszan ölel egy, a természet által visszahódított, közel fél ha-os területet. Az érintetlen csendet a vízesés hangja színesíti. 

![](http://i.imgur.com/7M5Q1MW.jpg)

![](http://i.imgur.com/Hzahu1p.jpg)

A patak ereje itt hajdan egy kicsi vízimalmot hajtott, akár ma is használható lehet energiatermelésre. A mára már romos épület lakóházként van nyilvántartva, eredetileg annak épült. A kicsi, de szorgos malom a házból ugyanis csupán egy szobányit foglalt. A közelében egy gazdasági melléképület áll.

![](http://i.imgur.com/yb5d4IN.jpg)

Az ingatlan tulajdonosa komoly -többek között levéltári- kutatómunkával megismerte a malom múltját. Amennyiben az új tulajdonosa szeretné a malmot helyreállítani, ehhez a szükséges információkat és természetesen minden segítséget is megkap. Különleges lehetőség, hogy igény szerint komplett, korabeli malomgépeket is megvásárolhat!

![](http://i.imgur.com/YsGiD5z.jpg)

A vadregényes birtokon egészséget támogatón tiszta a levegő, és a 80 m2-es ház ablakából is festői a kilátás. 

Külön ajándéknak tekinthető, hogy a pár km-re lévő tavat is tápláló patakon kívül, ráadásként még saját bővizű forrás is fakad! A kristálytiszta forrásvíz a ház mellől még kb. 80 m-nyire a birtokon fut.

![](http://i.imgur.com/C9xsxY0.jpg)

![](http://i.imgur.com/0bydAg9.jpg)

Az adottságok egy természetes tavacska kialakítására inspirálnak…

Az eladó birtokon jelenleg nincs közmű, de a rácsatlakozási lehetőség adott.

A kis falu szinte teljesen elnéptelenedett, ám csodás természeti adottságai miatt a jelen évszázad eleje óta néhány békére vágyó, művészetet kedvelő nyugat-európai és pécsi lakója életre keltette. Egy központi tér mentén mindössze harminc ház épült.

Budapesttől kb. 200 km-re, az M6-os autópályán kevesebb, mint két órányira található.

![](http://i.imgur.com/gpNKZ3C.jpg)

![](http://i.imgur.com/BiKYpzl.jpg)

![](http://i.imgur.com/DPWNGxf.jpg)

![](http://i.imgur.com/yDp1qx6.jpg)

**Az ingatlan irányára 35 millió Ft.**

A muzeális értékű, működőképes malomgépezet és annak beépítése, üzembehelyezése egy erre a feladatra szakosodott manufaktúra segítségével -megállapodás szerinti áron- igazi kuriózumot varázsolhat Önnek a romantikus kis birtokon…

![](http://i.imgur.com/9WMJYQI.jpg)

Bízunk abban, hogy az igazán különleges adottságú ingatlan hangulata és lehetőségei felkeltették kíváncsiságát! 

Kérem keressen a részletekért! Érdemes! :)

# További képek:

![](http://i.imgur.com/dL47xDC.jpg)

![](http://i.imgur.com/hIiq3L4.jpg)

![](http://i.imgur.com/hXwGHBR.jpg)

![](http://i.imgur.com/0pM6mxj.jpg)

![](http://i.imgur.com/njfzevG.jpg)

![](http://i.imgur.com/QDrj0TQ.jpg)

![](http://i.imgur.com/tolA7JR.jpg)

![](http://i.imgur.com/wI4P9l7.jpg)

**A falucska:**

![](http://i.imgur.com/CXeF2Th.jpg)

![](http://i.imgur.com/Q9x2zIV.jpg)

![](http://i.imgur.com/jWeY8UB.jpg)

![](http://i.imgur.com/UHWe5HX.jpg)

![](http://i.imgur.com/sC9YMqb.jpg)

![](http://i.imgur.com/J3029SJ.jpg)

![](http://i.imgur.com/GFgyQny.jpg)

![](http://i.imgur.com/kB5Zpw0.jpg)

![](http://i.imgur.com/MhDVZHC.jpg)

![](http://i.imgur.com/pvhfVHg.jpg)

![](http://i.imgur.com/RXYayuu.jpg)

**Egy régi kép:** 

![](http://i.imgur.com/jJzN4kw.jpg)

**A kis templomban eredeti és működő az Angster orgona!**

![](http://i.imgur.com/LPjHAu0.jpg)

# ![](http://i.imgur.com/Wz1ShYs.jpg)




